---
author: baris_urhan
categories:
- Nöroekonomi
- Oyun Teorisi
date: '2008-11-05'
title: Daha Cömert Bir Toplum İçin, Daha Fazla Oksitosin!
---

[![](http://46.137.161.244/wp-content/uploads/2008/11/oksitosin-300x259.jpg "oksitosin")](http://46.137.161.244/wp-content/uploads/2008/11/oksitosin.jpg)  
İktisatçıların birkaç yıldır ilgiyle takip ettiği alanlardan birisi olan nöroekonomi mikro ölçekteki deneysel pazarlık oyunlarının birçoğunun nörolojik temellerine ışık tutmakta.  
Son yıllarda yapılmış önemli çalışmalardan bir tanesi de “Oxytocin Increases Generosity in Humans” adıyla [şurada](http://www.neuroeconomicstudies.org/pdf/ZakGenerosity.pdf) yayınlandı. Yazarlardan özellikle Paul J.Zak Cleramont Üniversitesi’ndeki çalışmaları ile adını bir hayli duyurmuştu.  
Çalışma deneklerin yarısına oksitosin yarısına da etkisiz bir sıvının verilmesini takiben ültimatom ve diktatör oyunlarındaki davranışlarının incelenmesi üzerine kurulmuş.  
[Ültimatom oyununda ](http://en.wikipedia.org/wiki/Ultimatum_game)iki kişiden birisine belli bir miktar para verilir ve karşısındaki oyuncuya istediği bir miktarı vermesi istenir. Eğer karşı taraf bu miktarı beğenmez ve reddederse iki taraf da hiçbir şey alamazken kabul etmesi durumunda teklif edilen miktarın, teklifi yapan de kalan miktarın sahibi olur.  
[Diktatör oyununda](http://en.wikipedia.org/wiki/Dictator_game) bunun tersine karşı taraftaki oyuncunun bir seçim şansı yoktur. Dolayısıyle birinci oyuncu ne kadar isterse o kadarını verir ve oyun sonlanır.  
Sonuçlara göre ültimatom oyununda oksitosin ile “motive” edilmiş denekler diğerlerine göre %80 cömertler. Ne yazık ki aynı cömertlik diktatör oyunlarında gözlenememiş. Bu da gösteriyor ki oksitosin ancak karşı taraftan bir cezalandırma riski algılandığı zaman etkili olabiliyor.  
Konuyla ilgilenenler bu alandaki ilk nöroekonomi çalışması olan [şu](http://www.csbmb.princeton.edu/ncc/PDFs/Neural%20Economics/Sanfey%20et%20al%20%28Science%2003%29.pdf) yayına da baksalar fena olmaz. Bunlarla yetinmeyip daha da fazla nörolojik ayrıntı isteyenler [şu](http://www.scientificjournals.org/journals2007/articles/1176.pdf) teze de bir bakmalılar.  
 **Ü.Barış URHAN**