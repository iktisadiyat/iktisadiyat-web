---
author: baris_urhan
categories:
- Deneysel ve Davranışsal İktisat
- Duyurular
date: '2010-04-08'
title: İkinci Türkiye Deneysel İktisat Yaz Okulu, 19-23 Temmuz
---

Bu seneki yaz okulumuzu Pamukkale Üniversitesi’nde Ekonomi Yaz Seminerleri içerisinde veriyoruz. Temmuz ayında Pamukkale’de görüşmek isteyen deneysel iktisat meraklılarını 19-23 Temmuz arasında dersimize bekliyoruz.  
<http://eys.pau.edu.tr/>

**Deneysel İktisat – Ders İçeriği**
===================================

Deney, gözleme dayalı ve incelenecek konu ile ilgili kontrollü ortamlar oluşturularak elde edilen verilerle bilimsel sorulara yanıt aranan bir sınama yöntemidir ve yüzyıllardan beri doğa bilimlerinde yaygın olarak kullanılmaktadır. Sosyal bilimlerde, psikolojide ve bir disiplin olarak ortaya çıkışıyla birlikte sosyal psikolojide de yoğun olarak kullanılmaktadır. Buna karşın iktisat bu akıma son yetmiş yılda ve yoğun olarak da son yirmi yılda katılabilmiştir. İktisadın deneysel yöntemleri kullanmasının ana sebebiyse alternatif bir veri sağlama yöntemi olmasıdır. Özellikle de iktisat kuramlarının test edilmesinde istenen saha verilerinin bulunamadığı ya da problemli olduğu durumlarda deneysel yöntemler çok faydalı olmaktadır. Deneysel iktisadın uygulandığı konular hızla genişlemekte ve bu konularda yayınlanan makale ve çalışan araştırmacı sayısı da gün geçtikçe artmaktadır. Bunun sonucunda Vernon Smith ve Daniel Kahneman elli yılı aşkın süredir bu alanda yürüttüğü çalışmalarından ötürü Nobel Ödülü (2002) kazanmışlardır.  
Bu derste “kontrollü bir ortamda iktisadi aktörler arasındaki ilişkileri inceleyen, bu amaçla veri toplayan ve analizlerde bulunan bir alt disiplin” olarak tanımlanan deneysel iktisadın ne olduğu1, yöntem ve metotları incelendikten sonra bazı seçilmiş konularda yapılmış deneylerden ve bulgularından bahsedilecektir. İnteraktif olarak tasarlanan derste, katılımcılar da bazı deneylere katılma fırsatı bulacaklardır.  
Ders Sorumluları:  
[Yard. Doç. Dr. Zafer Akın](http://zafer.akin.etu.edu.tr/) (ZA), TOBB Ekonomi ve Teknoloji Üniversitesi, İktisat Bölümü  
[ Yard. Doç. Dr. Seda Ertaç](http://home.ku.edu.tr/~sertac/) (SE), Koç Üniversitesi, İktisat Bölümü  
[ Ü.Barış Urhan ](http://www.barisurhan.com) (BU), Türkiye Ekonomi Politikaları Araştırma Vakfı (TEPAV)  
**Dersin İçeriği:**  
Bir deney örneği: Tahmin oyunu (ZA, SE, BU)  
Deneysel iktisat nedir? (ZA)  
Deney metotları nelerdir? (ZA; lab-saha-online)  
Terminoloji ve deney tasarımının incelikleri (SE)  
Tahmin oyununun açıklanması (ZA)  
Ültimatom Oyunu ve açıklanması (ZA, SE, BU)  
Kamusal Mal Oyunu ve açıklanması (ZA, SE, BU)  
Saha deneyleri (SE)  
Deneysel iktisatta kullanılan yazılımlar ve z-Tree programının tanıtımı (BU)  
Örnek bir deneyin z-Tree ile programlanması ve çalıştırılması (BU)  
Kişisel deneyimler, katılımcıların deney tasarım önerileri ve tartışma (ZA, SE, BU)  
**Ders Kitapları:** Handbook of Experimental Economics, Kagel ve Roth (1995); Experimental Economics Davis ve Holt (1993); Economics Lab, Friedman ve Cassar (2004)