---
author: levent_neyse
categories:
- Deneysel ve Davranışsal İktisat
date: '2013-03-14'
title: 'Ortaya Karışık: 2d:4d, Open Access ve Mutluluk'
---

Son üç gündür her sabah Barış’tan aldığım “Perşembe günü yazmayı ![](http://2.bp.blogspot.com/_CDczQyuNmvM/TJHMZyWDxcI/AAAAAAAAEi4/VZpcHWR5hxw/s1600/3minuteThesis_02.jpg)unutma” mesajları üzerine kısacık da olsa bir şeyler söylemem gerekiyor. Zira doktora tezimi vermeye 3 ay kalmışken değil İktisadiyat’a yazı yazmaya insani faaliyetlerime bile zaman ayıramamaktayım. Telafi edeceğiz  
  
Önceden de İktisadiyat’ta hakkında 2 kere yazmış olduğum prenatal testosteron seviyesinin bu sefer altrüizm (diğergamlık veya fedakarlık diye Türkçe’çevrilebilse de [Tureng](http://www.tureng.com)‘in sunduğu ilk çeviri seçeneği bu) üzerindeki etkisinden kısaca bahsedeceğim. Önceki yazılar için: [Bu](https://iktisadiyat.com/2012/02/24/testosteron-seviyesinin-kararlara-etkisi/)raya ve [şu](https://iktisadiyat.com/2012/04/13/prenatal-testosteron-seviyesinin-fizyolojik-davranissal-ve-bilissel-gelisime-etkileri-2/)raya bakabilirsiniz.  
Yaklaşık iki senedir bu konu üzerine sürdürdüğümüz çalışmamız nihayet sonuçlandı ve önümüzdeki günlerde PLoS ONE’da yayınlanacak. PLoS ONE bir kütüphane üyeliği gerektirmediğinden (Open Access) makaleye kolaylıkla ulaşabilirsiniz. Hali hazırdaki [working paper](http://www.chapman.edu/research-and-institutions/economic-science-institute/_files/WorkingPapers/branas-garza-second-to-fourth-digit-ratio.pdf) adresini makalenin asıl adresi kullanılabilir olduğunda güncelleyeceğim.  
Makaleden biraz bahsetmek gerekirse: Granada’da 2010 yılının sonunda yaklaşık 200 öğrenciye 5 euro’luk bir diktatör oyunu oynattık. Oyuncular diktatör olarak 5 euro’yu tanımadıkları biriyle nasıl bölüşeceklerine karar verdiler. Ardından aynı deneyi 2011 yılında, yine aynı kişilerle tekrarladık. Digit Ratio ölçümü önceki yazılarda anlatmış olduğum gibi gerçekleştirildi. Bulduğumuz sonuçlar bize altrüizm ve prenatal testosteron seviyesi arasında eğrisel bir ilişki olduğunu gösterdi. Bu durumda doğum öncesinde normalin üstünde ve normalin altında seviyelerde testosterona maruz kalan bireyler diktatör oyunu kararlarında daha bencil, ortalama değerlerdeki bireyler daha fedakar davrandılar. Makale için lütfen yukarıdaki working paper linkini tıklayınız.  
Plos One’dan hareketle Open access hakkında bir şeyler söylemek istesem de aslında şu video benim burada söyleyebileceğim birçok şeyi özetliyor:  
  
Ve son olarak Kahneman’ın mutluluk ve yaşam memnuniyeti çalışmalarında son yıllarda “tecrübe edilen” ve “hatırlanan” mutluluk ayrımına gidildiğini anlatan Ted sunumu:  
<http://www.ted.com/talks/view/lang/en//id/779>