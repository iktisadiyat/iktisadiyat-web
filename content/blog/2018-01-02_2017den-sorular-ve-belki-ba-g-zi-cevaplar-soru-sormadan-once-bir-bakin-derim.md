---
author: barisurhan
categories:
- İktisat Öğencilerine Tavsiyeler
date: '2018-01-02'
title: '2017’den Sorular Ve Belki Ba(ğ)zı Cevaplar: Soru sormadan önce bir bakın derim!'
thumbnail: https://picsum.photos/id/74/200/200
---

Sevgili İktisadiyat okurları, bir süredir yoktum. Muhtemelen bir süre daha da olmayacağım. Hazır fırsatını bulmuşken bir şeyler söyleyerek sizlerle hasbihal edeyim dedim. Fırsat da bu ya e-posta adreslerimizde karışıklık olmuş, 2017’nin tüm e-postaları “reklam” olarak işaretlenenlerle birlikte gözden kaçmış. Neyse ki tüm e-postaları kontrol ederken hepsine ulaştık, içlerinden de bazılarını seçip sizlerle paylaşmak istedik.  
DİKKAT! Bu yazı “hangi soruları sormalısınız?” yazısı değil. “ben olsam bunları sorar mıydım?” yazısı:  
Soru:

> Üniversite öğrencisiyim …. işletme okuyorum. Ödevim olan bir makale hakkında literatürde arama yapıyorum. … makalesi benim dersteki makalem. amacım bu makalenin konusunun hangi yönden ele alındığı , kullandığı methodlar , eleştirileri , literatüre katkısını ve literatürden nasıl faydalandığı . Bunun hakkında çalışmanız var mı bilmiyorum ama en azından fikir sahibi olduğunuzu düşünüyorum. Yardımcı olursanız çok memnun kalırım.

Soru bana şunu söylüyor: “Bir ödevim var, sizin de vaktiniz varsa bana detaylı olarak anlatır mısınız?”  
Keşke.  
Soru:

> Sizden ufak bir yardım talebim var.DGS sınavı ile muhasebe programından iktisat bilimine geçiş yaptım.Ekonomi hakkında yazılanları okumaktan oldukça zevk almama rağmen altyapı sorunu yaşıyorum.İktisada giriş dersinden muafım ve daha fazla sene kaybetmek istemiyorum.Makro ve mikro ekonomi derslerinin üzerine çok düşmeme rağmen anlayamıyorum.Bu dersler için altyapı oluşturabilceğim,önerebileceğiniz bir site varmı?Şimdiden teşekür ediyorum.Başarılarınızın devamını diliyorum.

Yine “dersim var, nereden çalışsam?” sorusu.  
Bilmem. Google’a bir sormak lazım.  
Soru:

> İyi günler. Sitenize yazı göndermek mümkün müdür?

Mümkündür tabii ki. Ziyaretçi yazar kadromuz var. Gönderin, değerlendirip dönüş yapalım.  
**Sıkı durun; yılın sorusu geliyor!!!**  
Soru:

> Merhabalar ben iktisat üçüncü sınıf öğrencisiyim. Yazılarınızı çok ama çok az kısmını okudum sizden tek sorum şu bana iş olanaklarını söyler misiniz bir bankacı iki ne ……..

Ne bileyim ne.  
Soru:

> TOLDD ailesi olarak internet sitemiz ve sosyal medya sayfalarımızdan düzenli yayın yapıyoruz. Türkiye’de blog yazarlığının hakettiği noktaya ulaşmasına katkı sağlamayı da önemsiyoruz. O nedenle platformumuzda önde gelen blog yazarlarının yazılarına yer vermeyi düşünüyoruz. Bu bağlamda sitenizde yayınladığınız yazılardan öne çıkanları kaynak linki vererek yayınlamak ve gelecekte oluşturulabilecek iş birlikleri için bir başlangıç yapmak için iletişime geçmiş bulunuyoruz.

Bu tarz reklam merkezli şeyleri sevmiyoruz. Bizi bize bırakın, biz böyle güzeliz. En azından şimdilik..  
Soru:

> Sitenizi severek takip etmekteyiz. Beğendiğimiz birkaç yazıyı yazarına ve iktisadiyat.com adresine atıfla sitemizde yayınlamak istiyoruz. İzniniz olursa çok seviniriz. Şimdiden çok teşekkürler.

İlginiz için teşekkürler. Birkaç defa daha e-posta atmışsınız. Talihsizlik, cevap verememişiz.  
İktisadiyat olarak yazarlarımızın kendi siteleri dışında çevrimiçi bir yerde yazılarımızın yayımlanmasını istemiyoruz. Anlayışınız için teşekkürler.  
Soru:

> Merhaba Barış bey. 2010 yılında Turkiyede iktisat blogu eksikligi hakkinda bir yazmişsiniz iktisadiyat.com da. 2017 yilinda geldigimizde hala bu alanda bir eksiklik olduğu hepimizin malumu.  
> Bu alandaki eksiklikten hareketle iktisat konularini anlatip aciklamaya calistigim bir blog sitesi actim. Site şuan için amatör bir vaziyette.  
> Fakat yazmış olduğum yazilarin içeriği, özgünlüğü, iktisat mantigina uygun bir bicimde konulari birbirine bağlayabilme konusunda yazılarımın ne kadar yararli olabileceği konusunda tahminde bulunuyorum.  
> Sizden ricam blogumu incelemenizi, tavsiye ve elestirilerinizi bana iletmenizdir.  
> Saygılar.

Tabii ki, seve seve.  
Soru:

> Merhabalar . İktisat öğrencisiyim ve Teknolojinin tarihsel gelisimi  
> konusunda sunum yapmam lazim fakat bunun iktisadi boyutuna uygun hiçbir  
> şey bulamadim yardımcı olursaniz cok sevinirim

Allah yardımcınız olsun, zor iş.  
Soru:

> İktisat sosyolojisi ile ilgili herhangi bir konuda bana ornek  
> verebilirmisiniz

Bilmem, verebilir miyiz?  
Evet, soruların sonuna geldik. Gördüğünüz gibi genel olarak “ödevim var, yardım edin” temalı sorular geliyor. Gelsin, zararı yok. Yalnız bundan sonra bu tarz sorulara cevap vermeyeceğimizi belirtmek istiyorum. Zamanımız yok. Zamanımız varsa da bunlara ayırmayı istemiyoruz. Bunun yerine gelin çayımızı için, sohbet edelim.  
Sevgiler,