---
author: baris_urhan
categories:
- Deneysel ve Davranışsal İktisat
date: '2009-04-19'
title: Kaleci Olmanın Dayanılmaz Hafifliği
---

[![](http://46.137.161.244/wp-content/uploads/2010/04/Clipboard01.jpg "Clipboard01")](http://46.137.161.244/wp-content/uploads/2010/04/Clipboard01.jpg)  
Eskiden, futboldan hiç anlamadığım kadar eskiden yani, babam futbol izlerken 90 dakika boyunca penaltı beklerdim. Çünkü sadece onu anlıyordum. Koyarsın topu beyaz noktaya, ne olacağı belli; denk gelirse büyük ihtimalle gol. Sonra da kaleci hayattan nefret eder pozisyonda hareketler yapardı, anlardık ki çok üzülmüş.  
Yıllarca, kalecinin bütün o yaptığı hareketler beni topun gittiği yeri bilerek atladığına inandıramadı. Çünkü bir kere o beyaz nokta o kadar yakındı ki karşı takımın oyuncusu topa vurduğu anda kalecinin atlaması gerekiyordu; bu da ancak oyuncunun postüründen tahmin edilebilecek olasılık bilgisi dahilinde yapılan atlamalarla sonuç bulabiliyordu.  
Yani kalecinin tahminen topun gittiği yöne atladığını düşünüyordum, ta ki bir blogda Journal of Economic Psychology’de çıkmış bir makalenin yorumunu okuyana dek. Bu yazı şuna dikkat çekiyor.  
İstatiksel olarak top en çok merkeze atılırken, yani kaleciler için merkezde topu beklemek en avantajlı duruş olmasına rağmen, sağa-sola atlamayı tercih ediyorlar.  
Mevcut makale bu durumu şöyle açıklıyor:  
*“(…) a goal scored yields worse feelings for the goalkeeper following inaction (staying in the center) than following action (jumping), leading to a bias for action.”*  
“… atılan gol kaleciyi, hareket etmemişse atlamaktan daha çok üzüyor; bu da harekete karşı bir eğilim oluşturuyor.”  
Yani kaleci arkadaş bilerek değil de, rol icabı atlıyordu aslında. O halde kurtarırsa topu ne ala ama genelde hiç de kurtaramıyordu.  
Sözün özü, çok farklı bir şey değil ama, klasik modelde, tek seferlik oyun gibi düşünürsek yani, optimal olmayan davranışlar sosyal normlar ve duyguların işin içine katıldığı modellerde optimal olabilirler.  
**Referanslar**  
• Bar-Eli, M., Azar, O. H., Ritov, I., Keidar-Levin, Y., &amp; Schein, G. (2007). [Action bias among elite soccer goalkeepers: The case of penalty kicks](http://www.sciencedirect.com/science/article/B6V8H-4MWXT31-1/2/de2ed05c062a4eb553de83c8a19dee3c). Journal of Economic Psychology, 28(5), 606-621.  
• Chiappori, P., Levitt, S., &amp; Groseclose, T. (2002). [Testing Mixed-Strategy Equilibria When Players Are Heterogeneous: The Case of Penalty Kicks in Soccer](http://links.jstor.org/sici?sici=0002-8282%28200209%2992%3A4%3C1138%3ATMEWPA%3E2.0.CO%3B2-5), The American Economic Review, 92(4), 1138-1151.  
• Hardy-Vallee,Benoit(2008).The Rationality of Soccer Goalkeepers Retrieved 19 September, 2008 from naturalrationality webblog [http://naturalrationality.blogspot.com/](http://naturalrationality.blogspot.com/%20)  
• Palacios-Huerta, I. (2003). [Professionals Play Minimax](http://www.blackwell-synergy.com/doi/abs/10.1111/1467-937X.00249%20). Review of Economic Studies, 70(2), 395-415.  
**Rüştü DURAN**