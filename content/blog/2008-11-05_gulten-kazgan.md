---
author: admin
categories:
- İktisatçılar
date: '2008-11-05'
title: Gülten Kazgan
---

[![](http://46.137.161.244/wp-content/uploads/2008/11/gulten_kazgan2.jpg "gulten_kazgan2")](http://46.137.161.244/wp-content/uploads/2008/11/gulten_kazgan2.jpg)  
[Prof.Dr.Gülten Kazgan](http://kazgan.bilgi.edu.tr);  
5 Haziran 1927 tarihinde İstanbul’da doğdu. İlk eğitimini tamamladıktan sonra Amerikan Kız Koleji’ne kaydoldu. Bu yıllarda konservatuara da devam ederek piyano çalmaya başlayan Kazgan, tüm yaşamı boyunca ilgileneceği “iktisat” ile de bu sırada tanıştı. Amerikan Kız Koleji’nin 9. sınıfından itibaren iktisat eğitimi almaya başlayan Kazgan, 1946 yılında İstanbul Üniversitesi İktisat Fakültesine girdi. Neumark, Kessler ve Isaac gibi dönemin ünlü Alman iktisatçılarından ders alarak 1950 yılında fakülteden mezun oldu ve takip eden iki yıl boyunca Sınai Kalkınma Bankası’nda çalıştı. Daha sonraysa mezun olduğu fakültede asistan olarak göreve başladı… (Kaynak; www.bilgiyay.com)  
Prof.Dr.Gülten Kazgan halen, İstanbul Bilgi Üniversitesi’nde akademik hayatına devam etmektedir. Son olarak, hocamızın ; Küreselleşme ve Ulus Devlet kitabının 4. baskısı ile ( Önceki baskı ile birçok değişikler mevcuttur) “Türkiye Ekonomisinde Krizler (1929-2001) -Ekonomi Politik- Açısından Bir İrdeleme” isimli kitapları Bilgi Yayınları’ndan satışa sunulmuştur. Bunun yanında “Tanzimat’tan 21. Yüzyıla Türkiye Ekonomisi” , “İktisadi Düşünce veya Politik İktisadın Evrimi” ve “Tarım ve Gelişme” kitapları da yine raflarda bulunabilecek diğer önemli eserleridir.Unutumadan “Gülten Kazgan’a Armağan” isimli, toplama makalelerden oluşan kitabın da yine Bilgi Yayınları’ndan çıktığını belirtelim…  
 **Ü.Barış Urhan**