---
author: admin
categories:
- İktisat Öğencilerine Tavsiyeler
date: '2008-11-05'
title: İktisat Öğrencilerine Tavsiyeler -1-
---

*[![iu-iktisat-fakultesi-kutuphanesi-01](../../../../../uploads/2008/11/iu-iktisat-fakultesi-kutuphanesi-01-1-2-300x199.jpg)](https://iktisadiyat.com/wp-content/uploads/2008/11/iu-iktisat-fakultesi-kutuphanesi-01-1-2-2.jpg)— Gelebilecek taşları şimdiden durdurmak için bir açıklama ile başlayalım.İlkine bugün başlayacağımız tavsiyeler dizisinde, “hakim” iktisat okuyanlar ve okumak isteyenler için tavsiyelere yer verilmektedir. Yeri geldiğinde “ayrıca” diğerlerine de değinilecektir.—*

”Sınırsız ihtiyaçları sınırlı kaynaklarla…” diye başlamıştık ilk dersimize.Sonra ilginç bir kelime olan “ceteris paribus” u duyduk.Belli ki farklı bir yer, farklı bir dünyaydı iktisat.  
Dört yıllık bir eğitimi bitirip akademik hayatın ilk basamağı olan yüksek lisansa gönüllü olarak başlamış birisi olarak geç kaldıklarımı, bu yollardan geçmeyi düşünen arkadaşlarımla paylaşayım istedim.Şimdi sırasıyla, lisans eğitimi sırasında değerini bilemediğim dersleri anlatmaya ve nerelerde dikkatle durulması gerektiğiyle ilgili önerilerimi vermeye başlayayım.Şimdiden uyarıyorum, bizden sadece söylemesi 🙂  
**A) Matematik**  
İktisat, [Cowles Toplantıları](http://cowles.econ.yale.edu/about-cf/index.htm)’nın da etkisiyle son 100 yılında matematiksel bir bilim dalına dönüştü.Her ne kadar Anıl Girinci, Avusturya Okulu ile bu gerçeğe karşı çıksa da, İktisadiyat’ın özgürlük bahçesinden kopardığımız bir gülle yazımıza devam edelim 🙂  
Dönüştü diyorum çünkü matematik ve istatistik-ekonometri bilmeden bu alanın “iktisat tarihi ve iktisat felsefesi” alanları dışında ilerlemek pek de kolay değil.Peki bir iktisat öğrencisi lisans eğitimi süresince hangi konuları öğrenmelidir?  
Bu konuda, ODTÜ’nün yüksek lisans dersi olan “Econ 500-Mathematics for Economists\[1\]”in konularına bir bakalım;  
1.Vectors and Matrices  
2.Differential Calculus of Functions of Several Variables  
3.Static Optimization  
..3.1.Equality-constrained Optimization  
..3.2.Inequality-constrained Optimization  
4.Dynamics and Stability  
..4.1Continuous Time Dynamics  
..4.2Discrete Time Dynamics  
5.Dynamic Optimization  
..5.1Dynamic Optimization in Continuous Time  
..5.2Dynamic Optimization in Discrete Time  
Peki matematik hangi alanlarda işimize yarar?  
-Mikro İktisat  
-Makro İktisat  
-İktisadî Büyüme ve Kalkınma  
-İktisat Politikası  
-Uluslararası İktisat ve Dış Ticaret  
-Oyun Teorisi  
-Hesaplanabilir Genel Denge  
-İstatistik  
-Ekonometri  
E daha ne kaldı?  
Yazımızı bitirmeden birkaç da kitap önerisinde bulunalım;  
1\. [Mathematics for Economists](http://www.amazon.com/Mathematics-Economists-Carl-P-Simon/dp/0393957330/sr=8-1/qid=1167360485/ref=pd_bbs_1/105-0315241-9327663?ie=UTF8&s=books), (Carl P. Simon, Lawrence Blume)  
2\. [Fundamental Methods of Mathematical Economics](http://www.amazon.com/Fundamental-Methods-Mathematical-Economics-Wainwright/dp/0070109109/sr=1-1/qid=1167360797/ref=pd_bbs_1/105-0315241-9327663?ie=UTF8&s=books), (Kevin Wainwright, Alpha C Chiang) Bu kitabın eski baskısının, pek iyi olmasa da, Türkçe çevirisi bulunmakta.Yalnız, en son ikinci el kitapçılarda 2 cilt halinde görmüştüm.  
3\. [Schaum’s Outline Introduction to Mathematical Economics](http://www.amazon.com/Schaums-Outline-Introduction-Mathematical-Economics/dp/007135896X/sr=1-4/qid=1167360933/ref=sr_1_4/105-0315241-9327663?ie=UTF8&s=books), (Edward T. Dowling)  
Yoksa bu işler başımıza nasıl geldi diye kara kara düşünmeye mi başladınız? O zaman şu kitaba da bir göz atın bakalım;  
– [How Economics Became a Mathematical Science](http://www.amazon.com/Economics-Became-Mathematical-Science-Cultural/dp/0822328712/sr=1-3/qid=1167362166/ref=sr_1_3/105-0315241-9327663?ie=UTF8&s=books), (E. Roy Weintraub)  
Herkese iyi eğlenceler 🙂  
**Ü.Barış Urhan**