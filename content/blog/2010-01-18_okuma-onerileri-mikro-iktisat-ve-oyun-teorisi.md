---
author: murad_tiryakioglu
categories:
- Iktisat Teorisi
- Kitap İnceleme
- Oyun Teorisi
date: '2010-01-18'
title: 'Okuma Önerileri: Mikro İktisat ve Oyun Teorisi'
---

Alışılmış Mikro İktisat Türkçe ders kitaplarınının dışında iki kitap var bu arada raflarda boy gösteren…  
Birincisi Adres Yayınlarından çıktı. Mark Skousen’a ait. Orjinal adı “***Economic Logic***“. Türkçe baskısının adı ise ***Mikro İktisat*** olarak tercih edilmiş. Özellikle iktisat bölümünde okuyan öğrencileri ilgilendiren tavsiyelerin yer aldığı bölümü (s.329-339) keyifle okudum. Bu kitap, birazdan bahsedeceğim diğer kitap gibi gerçek hayattan örneklerle-sorularla süslenmiş. İşte bir tanesi:  
“*Mutfakta masanın üstünde bir kutu kurabiye var; fakat kimse onları yemiyor. Bu sınırsız insan istekleri evrensel prensibini ihlâl eder mi?*”  
İkinci okuma önerisi ise Palme Yayınları tarafından Türkçeleştirilmiş olan ***Mikro İktisat***. Nobel ödüllü iktisatçı Paul Krugman ve Princeton Üniversitesi iktisatçılarından Robin Wells tarafından kaleme alınmış. Benzer şekilde gerçek hayattan ve Amerikan iktisadi yaşantısından örneklerle zenginleştirilmiş kitap, özellikle lisans düzeyinde Türkçe literatür için önemli bir katkı sağlamış gibi gözüküyor. ‘Tuzaklar’, ‘Uygulamada İktisat’ ve ‘Araştırıcı Zihinler İçin’ gibi bölümlerin kitabın yararlılığını arttırdığı kanısındayım.   
[](https://iktisadiyat.com/wp-content/uploads/2010/01/oyun.jpg)  
![](http://www.tulumba.com/mmTULUMBA/Images/bk/zBK347223IF653_250.jpg)  
Oyun teorisi ile ilgili (*en azından benim bildiğim ve takip ettiğim kadarıyla*) ***ilk*** Türkçe kitap Yıldız Teknik Üniversitesi, İktisat bölümü hocalarından Doç. Dr. Ensar YILMAZ tarafından kaleme alınmış: “***Oyun Teorisi***“. *“Soyutlama, analitik derinlik ve istenilen teknik formasyon açısından kitaplarda karşılaşılan genel bir problem, öğrencilerin tek aşamada her şeyi anlamalarının istenmesidir. Bu tehlikenin farkında olduğumdan, kitapta orta ve ileri düzey anlatımı birleştirmeyi, seçilen bolca örnek ve uygulamayla bu düzey geçişkenliğini sağlamayı amaçladım. Bu, aynı zamanda teori ile reel olan arasındaki bağın kopmamasına yardımcı olmaktadır.”* diyen hocamızın ilgili alanda, önemli olan bir açığı kapatmış olduğunu düşünüyorum. Kitap Literatür Yayıncılık tarafından basılmış.  
***![](http://kitapdenizi.com/resim/urun/127951stratejikdusunmek.jpg)***  
Oyun teorisi ile ilgili olarak Türkçe literatüre Sabancı Üniversitesi yayınları tarafından kazandırılmış olan bir diğer kitap, alanla ilgili çok kimsenin tanıdığı İki isme ait: Aninash K. Dixit ve Barry J. Nalebuff. Eserleri: ***Stratejik Düşünme: İş, Politika ve Günlük Yaşamın Rekabetçi Yanı.*** Yakın zamanda kaybettiğimiz ünlü iktisatçı *Paul Samuelson*‘un bu kitaba ilişkin yorumu şu:    
*“Modern çağda bir aydın olmak için oyun teorisi hakkında genel bir anlayışa sahip olmanız gerekir. Dixit ve Nalebuff çözümün anahtarını veriyorlar. Stratejik Düşünme ‘den yararlanacak ve kitabı seveceksiniz.”*   
 ***Keyifli Okumalar…***  
.